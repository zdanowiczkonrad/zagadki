kapelusze:

złośliwy adwersarz złapał dwa króliki i posadził w sali na przeciwko siebie. Sytuacja się zaognia, ponieważ adwersarz proponuje królikom grę - jeżeli króliki zwyciężą z adwersarzem, ten je wypuści.

Gra polega na tym, że adwersarz zakłada królikom na głowę kapelusze w kolorze białym lub czarnym. Królik nie widzi swojego kapelusza, ale widzi kapelusz królika na przeciwko. Na trzy-cztery oba króliki zgadują kolor kapelusza, który mają na głowie (chociaż go oczywiście nie widzą). Jeżeli choć jeden królik odpowie poprawnie, adwersarz daruje im życie. Jeżeli żaden królik nie zgadnie koloru swojego kapelusza, adwersarz zabije oba króliki.

Adwersarz kiedyś był dobrym człowiekiem i ostały się w nim resztki miłosierdzia, toteż pozwala królikom przed grą ustalić strategię gry. Podczas gry jednak króliki nie mogą się w żaden sposób porozumiewać. Adwersarz jest nieskończenie spostrzegawczy i od razu zamorduje króliki za próbę oszustwa. Ponadto adwersarz jest nieprzewidywalny, złośliwy i bardzo inteligentny. Założy królikom kapelusze w taki sposób, żeby ich strategia się nie powiodła.

Czy istnieje strategia, która pozwoli królikom przeżyć?
